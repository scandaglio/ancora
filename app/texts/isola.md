### Isola / Porta Nuova 

Uno degli effetti tipici del vivere in prossimità di un corso d’acqua è l’aumento del valore immobiliare di casa tua. Cosa succede, però, se il corso d’acqua passasse adiacente ad un quartiere che è già fra i meno economici di tutto il paese? Beh, forse potrebbe essere uno dei motivi per cui sarebbe interessante veder riemergere il buon vecchio Naviglio. Forse potrebbe essere un’occasione per il quartiere Isola: potrebbe tornare ad isolarsi dal resto della città aggiungendo alle barriere di tipo economico e sociale anche quelle di tipo architettonico/fluviale. E a sottolineare il confine magari splendidi manifesti pubblicitari Radiomarelli, Amaro Ramazzotti, Cinar e Martini. Navigli + vintage + grattacieli: un mix funzionale di quelli da far girare la testa!
